LlB. 1. xv—xvn.

non Dindymene, non adytis quatit

mentem sacerdotum incola Pythiae,
non Liber aeque, non acuta

si geminant Corybantes aera,

tristes ut irae, quas neque Noricus
deterret ensis nec mare naufragum
nec saevus ignis nec tremendo
Iuppiter ipse ruens tumultu.

fertur Prometheus, addere principi
limo coactus particulam undique
desectam, et insani leonis
vim stomacho adposuisse nostr03

irae Thyesten exitio gravi
stravere et altis urbibus ultimae
stetere causae, cur perirent
funditus inprimeretque muris

hostile aratrum exercitus insolens.
conpesce mentem! me quoque pectoris
temptavit in dulci iuventa
fervor et in celeres iambos

misit furentem3 nunc ego mitibus
mutare quaero tristia, dum mihi
fias recantatis amica
obprobriis animumque reddas.

XVIl.

Velox amoenum saepe Lucretilem
mutat Lycaeo Faunus et igneam
defendit aestatem capellis
usque meis pluviosque ventos

inpune tutum per nemus arbutos
quaerunt latenti‘s et thyma deviae
olentis uxores mariti,
nec viridis metuunt colubras

nec Martialis Haediliae lupos,
utcumque dulci, Tyndari, fistula
valles et Usticae cubantis
levia personuere saxa.

13

l ri

'ji‘ l·

