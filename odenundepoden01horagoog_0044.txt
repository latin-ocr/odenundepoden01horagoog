nonam CARMINUH

adde quod pubes tibi crescit omnis,

servitus erescit nova, nee priores

inpiae tectum dominae relinquunt,
saepe minati.

te suis matres metuunt iuvencis,

te senes parci miseraeque nuper

virgines nuptae, tua ne retardet
aura maritos. ‚Å¥

IX.

Non semper imbres nubibus hispidos
manant in agros aut mare Caspium
vexant inaequales procellae
usque, nec Armeniis in oris,

amice Valgi, stat glacies iners
mensis per omnis aut Aquilonibus
querceta Gargani laborant
et foliis viduantur orni.

tu semper urgues flebilibus modis
Mysten ademptum, neo tibi Vespero

surgente decedunt amores
nec rapidum fugiente solem.

at non ter aevo functus amabilem

ploravit omnis Antilochum senex
annos, neo inpubem parentes

Troilon aut Phrygiae sorores

flevere semper. desine mollium
tandem querellarum, et potius nova
cantemus Augusti tropaea
Caesaris et rigidum Niphaten,

Medumque flumen gentibus additum
victis minores volvere vertices,
intraque praescriptum Gelonos
exiguis equitare campis.

X.

Rectius rives, Licini, neque altum

semper urguendo neque, dum procellas

cautus horrescis, nimium premendo
litus iniquum.

 

