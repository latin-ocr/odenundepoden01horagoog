*ju

:³213

ff*

HORATI CARMINUM

votis ominibusque et precibus vocat,
curvo nec faciem litore dimovet:
ffiic desideriis icta fidelibus

quaerit patria Caesarem.

tutus bos etenim rura perambulat,

nutrit rura Ceres almaque Faustitas,

pacatum volitant per mare navitae,
culpari metuit fides,

nullis polluitur casta domus stupris,

mos et lex maculosum edomuit nefas,

laudantur simili prole puerperae,
culpam poena premit comes.

quis Parthum paveat, quis gelidum Scythen,
quis Germania quos horrida parturit
fetus, incolumi Caesare? quis ferae

bellum curet Hiberiae?

condit quisque diem collibus in suis

et vitem viduas ducit ad arbores3

'nine ad vina redit laetus et alteris
te mensis adhibet deum3

tc multa prece, te prosequitur mero

defuso pateris, et Laribus tuum

miscet numen, uti Graecia Castoris
et magni memor Herculis.

„longas o utinam, dux bone, ferias
praestes Hesperi‚ae!“ dicimus integro
aicci mane die, dicimus uvidi,

cum sol Oceano subest.

Vl.

Dive, quem proles Niobea magnae
vindicem linguae Tityosque raptor
sensit et Troiae prope victor altae

Phthius Achilles, ’

ceteris maior, tibi miles inpar,

filius quamvis Thetidis marinae

Dardanas turris quateret tremenda
cuspide pugnax,

 

