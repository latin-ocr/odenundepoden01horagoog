1ss

HORAT! cummim

XXIII.

Caelo supinas si tuleris manus
nascente luna, rustica Phidyle,
si ture placaris et horna
fruge Lari's avidaque porca,

nec pestilentem sentiet Africum
fecunda vitis nec sterilem seges
robiginem aut dulces alumni
pomifero grave tempus anno.

nam quae nivali pascitur Algido
devota quercus inter et ilices
aut crescit Albanis in herbis
victima, pontificum securis

cervice tinguet3 te nihil adtinet

temptare multa caede bidentium
parvos coronantem marino

rore deos fragilique myrto,

inmunis aram si tetigit manus,

non sumptuosa blandior hostia,
mollivit aversos Penatis

farre pio et saliente mica.

XXIV.
intactis opulentior
thesauris Arabum et divitis Indiae

caementis licet occupes
Tyrrhenum omne tuis et mare Apulicumâ€š

si figit adamantinos

summis verticibus dira Necessitas
slavos, non animum metu,

non mortis laqueis expedies caput.

campestres melius Scythae,
quorum plaustra vagas rite trahunt domos,
vivunt et rigidi Getae,
inmetata quibus iugera liberas

fruges et Cererem ferunt

nec cultura placet longior annua
defunctumque laboribus

aequali recreat sorte vicarius.

