[ΑΒ. 111. xxva-1111.

uxor invicti Iovis esse nescis.

mitte singultus, bene serre magnam

disee fortunam: tua sectus orbis
nomina ducet.“

XXVIII.

Festo quid potius die

Neptuni faciam? prome reconditum,
‘Lyde strenua, Caecubum

munitaeque adhibe vim sapientiae.

inclinare meridiem

sentis et, veluti stet uolucris dies,
parcis deripere horreo

cessantem Bibuli consulis amphoram!

nos cantabimus invicem

Neptunum et viridrs Nereidum comas3
tu curva recines lyra

Latonam et celeris spicula CynthIae3

' summo carmine, quae Cnidon

<fulgentisque tenet Cycladas et Paphum
iunctis visit oloribus,
dicetur, merita Nox quoque nenia.

XXIX.

Tyrrhena regum progenies, tibi
non ante verso lene merum cado
eum flore, Maecenas, rosarum et
pressa tuis balanus capillis

iarn dudum apud me est: eripe te morae,
nee semper udum Tibur et Aefulae
declive contempleris arvum et
Telegoni iuga parricidae3

fastidiosam desere copiam et
molem propinquam nubibus arduis3
omitte mirari beatae
fumum et opes strepitumque Romae!

plerumque gratae divitibus vices,
' mundaeque parvo sub Lare pauperum
cenas siue aulaeis et ostro
sollicitam explicuere frontem.

 

