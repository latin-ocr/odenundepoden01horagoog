LlB. 1. xxvm-xxxu, ,

ΧΧΧΙ.

Quid dedicatum poscit Apollinem
vates? quid orat de patera novum
fundens liquorem? non opimae
Sardiniae segetes femen,

non aestuosae grata Calabriae
armenta, non aurum aut ebur Indicum,
non rura, quae Liris quieta
mordet aqua taciturnus amnis.

premant Calena falce, quibus dedit
Fortuna vitem, dives et aureis
mercator exsiccet culullis
vina Syra reparata meroe,

dis carus ipsis, quippe ter et quater
anno revisens aequor Atlanticum
inpune. me pascunt olivae,
me cichorea levesque malvae.

frui paratis et valido mihi,
Latoe, dones ao, precor, integra
cum mente, nec turpem senectam
degere nec cithara carentem.

XXXII.

Poscimur. si quid vacui sub umbra

lusimus tecum, quod et hunc in annum

vivat et plur1s‚ age dic Latinum,
barbite, carmen,

Lesbio primum modulate civi,
qui, ferox benc, tamen inter arma
sive iactatam religarat udo

litore navem,

Liberum et Musas Veneremque et illi

semper haerentem puerum canebat

et. Lycum nigris oculis nigroque
crine decorum.

o decus Phoebi et dapibus supremi

grata testudo Iovis, ο laborum

dulce lenimen mihi cumque, salve,
rite vocanti.

Ἦ]

12³:

