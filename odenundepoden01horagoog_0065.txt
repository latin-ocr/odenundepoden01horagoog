ΜΒ. 111. vn—x.

IX.

Puer: Donec gratus eram tibi
nec quisquam potior bracchia candidae
cervici iuvenis dabat,
Persarum vigui rege beatior.

Lydia: donec non alia magis
arsisti neque erat Lydia post Chloen,
multi Lydia nominis,
Romana vigui, clarior Ilia.

P. me nunc Thressa Chloe regit,
dulcis docta modos et citharae sciens,
pro qua non metuam mori,
si parcent animae fata superstiti.

L. me torret face mutua
Thurini Calais filius Ornyti,
pro quo bis patiar mori,
si parcent puero fata superstiti.

P. quid si prisca redit Venus,
diductosque iugo cogit ae‘neo‘?
si flava excutitur Chloe,
reiectaeque patet ianua Lydiae?

L. quamquam sidere pulchrior
ille est, tu levior cortice et inprobo
iracundior Hadria,
tecum vivere amem, tecum obeam libens.

X.

Extremum Tanain si biberes, Lyce,

saevo nupta viro, me tamen asperas

porrectum ante foris obicere incolis
plorares Aquilonibus.

audiS, quo strepitu ianua, quo nemus

inter pulchra satum tecta remugiat

ventis, et positas ut glaciet nivis
puro numine Iuppiter!

ingratam Veneri pone superbiam,

ne currente retro funis eat rota3

non te Penelopen difficilem procis
Tyrrhenus genuit parens!

53

 

1ss

¹2⁴]

 

