'Ati

nonam EPODON

VIII.

Rogare longo putidam te saeculo,
virts quid enervet meas?

cum sit tibi dens ater, et rugis vetus
frontem senectus exaret,

hietque turpis Inter aridas natIs
podex velut crudae bovis!

sed incitat me pectus et mammae putreSâ€š
equina quales ubera,

venterque mollis et femur tumentibus
exile suris additum.

esto beata, funus atque imagines
ducant triumphales tuum,

nec sit marita, quae rotundioribus
onusta bacis ambulet3

quid quod libelli Stoici inter sericos
iacere pulvillos amant:

inlitterati num minus nervi rigent,
minusve languet- fascinum?

quod ut superbo provoces ab inguine,
ore adlaborandum est tibi.

IX.

Quando repostum Caecubum ad festas dapes
victore laetus Caesare

tecum sub alta (sic Iovi gratum) domo,
beate Maecenas, bibam,

sonante mixtum tibiis carmen lyra,
hac Dorium, illis barbarum?

ut nuper, actus cum freto Neptunius
dux fugit ustis navibus,

minatus urbi vincla, quae detraxerat
servis amicus perfidis.

Romanus eheu (posteri negabitis),
emancipatus feminae,

fert vallum et arma, miles et spadonibus
servire rugosis potest,

interque signa turpe militaria
sol aspicit conopium!

at hoc frementes verterunt bis mille equos
Galli, canentes Caesarem,

