LlB. 111. 11- 111.

gratum elocuta consiliantibus
lunone divis: „Ilion, Ilion
fatalis incestusque iudex
et mulier peregrina vertit

in pulverem, ex quo destituit deos
mercede pacta Laomedon, mihi
castaeque damnatum Minervae
cum populo et duce fraudulento.

iam nec Lacaenae splendet adulterae
famosus hospeS, nec Priami domus
periura pugnacIs Achivos
Hectoreis opibus refringit,

nostrisque ductum seditionibus
bellum resedit. protinus et grast
iras et invisum nepotem,
Troica quem peperit sacerdos,

Marti redonabo; illum ego lucidas
inire sedes, ducere nectaris
sucos et adscribi quietis
ordinibus patiar deorum.

dum longus inter saeviat Ilion
Romamque pontus, qualibet exules
in parte regnanto beati;
dum Priami Paridisque busto

insultet armentum et catulos ferae
celent inultae, stet Capitolium
fulgens triumphatisque possit
Roma ferox dare iura Medis;

horrenda late nomen in ultimas
extendat oras, qua medius liquor
secernit Europen ab Afro,
qua tumidus rigat arva Nilus.

aurum inrepertum et sic melius situm,
cum terra celat, spernere· fortior
quam cogere humanos in usus
omne sacrum rapiente dextra:

quicumque mundo terminus obstitit,

hunc tanget armis, visere gestiens,
qua parte debacchentur ignes,
qua nebulae pluviique roreS.

:zie

2:³3 [i

„fl ι

4 4

