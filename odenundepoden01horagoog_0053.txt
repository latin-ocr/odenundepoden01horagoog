LIB. 11. XVIII— xx.

tu, cum parentis regna per arduum
cohors Gigantum scanderet inpia, ·
Rhoetum retorsisti leonis
unguibus horribilique mala,

quamquam, choreis aptior et iocis
ludoque dictus, *nou sat idoneus
pugnae ferebaris3 sed idem
pacis eras mediusque bellis

te vidit insons Cerberus aureo
cornu decorum, leniter atterens

caudam, et recedentis trilingui
ore pedes tetigitque crura.

XX.

Non usitata nec tenui ferar
penna biformis per liquidum aethera
vates, neque in terris morabor
longius, invidiaque maior

urbes relinquam. non ego, pauperum
sanguis parentum, non ego, quem vocas,-
dilecte Maecenas, obibo
nec Stygia cohibebor unda.

iam iam residunt cruribus asperae
pelles et album mutor iu alitem
superne nascunturque leves
per digitos umerosque plumae.

iam Daedaleo ocior Icaro
visam gementis litora Bospori .
Syrtisque Gaetulas canorus
ales Hyperboreosque campos.

me Colchus et, qui dissimulat metum
Marsae cohortis, Dacus et ultimi
noscent Geloni, me peritus
discet Hiber Rhodanique potor.

absint inani funere neniae
luctusque turpes et querimoniae:
conpesce clamorem ac sepulcri
mitte supervacuos honores.

41

2:21

