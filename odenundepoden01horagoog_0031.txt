LIB. l, xxv-xxvm.

amore peccas. ·- quidquid habes, age
depone tutis auribus« - a miser,
quantu¹ laborabas Charybdi, ’
digne puer meliore flamma!

quae saga, quis te solvere Thessalis , ia
magus venenis, quis poterit deus?
’ vix inligatum te triformi
Pegasus expediet Chimaera

XXVIII.

Te maris et terrae numeroque carentis harenae
mensorem cohihent, Archyta,

pulveris exigui prope litus parva Matinum
munera nco quicquam tihi prodest

adrias temptasse domos animoque rotundum
percurrisse polum morituro.

occidit et Pelopis genitor, conviva deorum,
Tithonusque remotus in auras

et Iovis arcanis Minos admissus, 'habentque
Tartara Panthoiden iterum Orco

demissum, quamvis clipeo Troiana refixo

“ tempora testatus nihil ultra

nervos atque cutem morti concesserat atrae,
iudice te nou sordidus auctor

naturae verique· sed omnis una manet nox
et calcanda semel via leti.

dant alios Furiae torvo spectacula Marti,
exitio est avidum mare nautis3

mixta senum ac iuvenum densentur funera, nullum
saeva caput Proserpina fugit.

me quoque devexi rapidus eomes Orionis
Illyricis Notus obruit undis.

at tu, nauta, vagae ne parce malignus harenae
ossibus et capiti inhumato

particulam dare: sic, quodcumque minabitur Eurus
fluctibus Hesperiis, Venusinae

plectantur silvae te sospite, multaque meroes,
unde potest, tibi defluat aequo

 

