10

:lii

44

ῌμ

HORATI (mammon

Romulum post hos prius an quietum

Pompili regnum memorem an superbos

Tarquini fascia, dubito, an -- Catonis
nobile letum.

Regulum et Scauros animaeque magnae

prodigum Paulum superante Poeno

gratus insigni referam Camena
Fabriciumque.

hunc et incomptis Curium capillis

utilem bello tulit et Camillum

saeva paupertas et avitus apto
cum lare fundus.

crescit occulto velut arbor aevo

fama Marcelli3 micat inter omnis

Iulium sidua, velut inter ignis
luna minores.

gentis humanae pater atque custos,

orte Saturno, tibi cura magni

Caesaris fatis data, tu secundo
Caesare regnes:

ille seu Parthos Latio inminentis

egerit iusto domitos triumpho

sive subiectos Orientis orae
Seras et IndoS,

te minor laetum reget aequus orbem,

tu gravi curru quaties Olympum,

tu parum castis inimica mittes
fulmina lucis!

XIII.

Cum tu, Lydia, Telephi

cervicem roseam, lactea Telephi

laudas bracchia, vae meum

fervens difficili bile tumet iecur.

tunc nec mens mihi nec color

certa sede manet, umor et in genas

furtim labitur argnem,

quam lentis penitus macerer ignibuS.

 

