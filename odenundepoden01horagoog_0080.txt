Ριέἓ

³2¹:

-Η

ΗΟΒΑΤΙ ΟΑΒΜῙΝΙΙΜ

iam clarus occultum Andromedae pater
ostendit ignem, iam Procyon furit
et stella vesani Leonis,
sole dies referente siccos;

iam pastor umbras cum grege languido
rivumque fessus quaerit et horridi
dumeta Silvani, caretque
ripa vagis taciturna ventis.

tu civitatem quis deceat status
curae, et urbi sollicitus times
quid Seres et regnata Cyro
Bactra parent Tanaisque discere.

prudens futuri temporis exitum
caliginosa nocte premit deus

ridetque, si mortalis ultra

· fas trepidat. quod adest, memento

conponere aequus3 cetera fluminis

ritu feruntur, nunc medio alveo
cum pace delabentis Etruscum
in mare, nunc lapides adesos

stirpisque raptas et pecus et domos
volventis una non sine montium
clamore vicinaeque silvae,
cum fera diluvies quietos

inritat amnis, ille potens sui
laetusque deget, cui licet in diem
dixisse: „vixi3 cras vel atra
nube polum pater occupato

vel sole pur03 non tamen inritum,
quodcumque retro est, efficiet neque
diffinget infectumque reddet,
quod fugiens semel hora vexit.

Fortuna, saevo laeta negotio et
ludum insolentem ludere pertinax,
transmutat incertos honores,

nunc mihi, nunc alii benigna.

laudo manentem: si celeres quatit
pennaS, resign0, quae dedit, et mea
virtute me involvo probamque
pauperiem sine dote quaero.

