LI Β. 1. xxv—xxvm.

vix una sospes navis ab ignibus,
mentemque lymphatam Mareotico
redegit in veros timores
Caesar, ab Italia volantem

remis adurguens, accipiter velut
molles columbas aut leporem citus
venator in campis nivalis
Haemoniae, daret ut catenis

fatale monstrum. quae generosius
perire quaerens nec muliebriter
expavit ensem nec latentis
classe cita reparavit oras3

ausa et iacentem visere regiam
voltu serene, fortis et asperas
tractare serpentes, ut atrum
corpore conbiberet venenum,

deliberata morte ferocior,
saevis Liburnis scilicet invidens ⁸

privata deduci superbe,
non humilis mulier, triumpho.

XXXVIII.

Persicos odi, puer, adparatus,

displicent nexae philyra coronae,

mitte sectari, rosa quo locorum
sera moretur.

simplici myrto nihil adlabores

sedulus, curo: neque te ministrum

dedecet myrtus neque me sub arta
vite bibentem.

lffi

Ἠ

