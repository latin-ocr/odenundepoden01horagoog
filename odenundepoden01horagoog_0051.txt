ΜΒ. ll. xv1—xv111.

utrumque nostrum incredibili modo
consentit astrum. te Iovis inpio
tutela Saturno refulgens
eripuit volucrisque sati

tardavit alas, cum populus frequens
laetum theatris ter crepuit sonum3
me truncus inlapsus cerebro
sustulerat, nisi Faunus ictum

dextra levasset, Mercurialium
custos virorum. reddere victimas
aedemque votivam memento!
nos humilem feriemus agnam.

XVIII.

Non ebur neque aureum

mea renidet in domo lacunar,
non trabes Hymettiae

premunt columnas ultima recisas

Africa, neque Attali

ignotus heres regiam occupavi,
nec Laconicas mihi

trahunt honestae purpuras clientae.

at fides et ingeni

benigna vena est, pauperemque dives
me petit3 nihil supra

deos lacesso nec potentem amicum

largiora flagit0,

satis beatus unicis Sabinis.
truditur dies dic

novaeque pergunt interire lunae:

tu secanda marmora

locas sub ipsum funus et sepulcri
inmemor struis domos,

marisque Bais obstrepentis urgues

submovere litora,

parum locuples continente ripa.
quid quod usque proximos

revellis agri terminos et ultra

11ὲί

:4

