12

lii·

’.ΞΗ

315

HORATi CARMINUM

Nereus fata: „mala ducis avi domum,
quam multo repetet Graecia milite,
coniurata tuas rumpere nuptias

et regnum Priami vetus.

eheu, quantus equiS, quantus adest viris

sudor! quanta moves funera Dardanae

genti! iam galeam Pallas et aegida
currusque et rabiem parat.

nequiquam Veneris praesidio ferox

pectes caesariem grataque feminis

inbelli cithara carmina divides,
nequiquam thalamo grav‘is

hastas et calami spicula Cnosii

vitabis strepitumque et celerem sequi

Aiacem: tamen, heu serus, adulteros
crinis pulvere conlines.

non Laertiaden, exitium tuae
gentis, non Pylium Nestora respicis?

. urguent inpavidi te Salaminius

Teucer, te Sthenelus sciens

pugnae, sive opus est imperitare equis,

non auriga piger. Merionen quoque

nosces, ecce furit te reperire atrox
Tydides melior patre:

quem tu, cervus uti vallis in altera
visum parte lupum graminis inmemor,
sublimi fugies mollis anhelitu,

non hoc pollicitus tuae.

iracunda diem proferet Ilio
matronisque Phrygum classis Achillei: ⁸
post certas hiemes uret Achaicus

ignis Iliacas domOS.“

XVI.

O matre pulchra filia pulchrior,
quem criminosis cumque voles modum
pones iambis, sive flamma
sive mari libet Hadriano,

..Ι-ΙΙ

 

